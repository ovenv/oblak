Jupiter je zunanji, peti planet od Sonca in je največji planet znotraj našega Osončja. Sonce obkroži v 11,862 zemeljskih letih. Jupiter je eden od štirih plinastih planetov. Njegov ekvatorialni polmer je 71.492 km. Sestavljen je iz 86 % vodika, 13 % helija in manjših deležev ostalih plinov.

Jupiter
Ta plinasti orjak je 2,5-krat masivnejši kot vsi planeti skupaj, čeprav ima samo 1/1047 Sončeve mase. Ker ima Jupiter tako veliko maso, leži masno središče Jupitra in Sonca nad Sončevo površino, 1,068 Sončevega polmera od središča Sonca. Od sonca je povprečno oddaljen 788.570.000 km (5,19 a. e.). Do sedaj je znanih 79 satelitov, med njimi tudi štiri lune (Io, Evropa, Ganimed in Kalisto), ki jih je odkril že Gallilei. Temperature na površju planeta so od 110 K dalje (-163 °C dalje).

Jupiter je svoje ime dobil po rimskem bogu Jupitru.

Prvo vesoljsko plovilo, ki ga je obiskalo je bil Pioneer 10.

Jupiter je ljudem znan že iz pradavnine. Ob opoziciji je četrto najsvetlejše telo na nebu z navideznim sijem −2,8.