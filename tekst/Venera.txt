Venera je notranji, drugi planet od Sonca v Osončju. Sonce obkroži v 224,7 dneva. Venera je kamniti planet. Kot edini planet v osončju se vrti v vzratno smer, verjetno zaradi trka z asteroidom v času nastajanja. Premer na ekvatorju meri 12103,7 km. Atmosfera je zelo gosta, sestavljena iz 96,5 % ogljikovega dioksida in 3,5 % dušika.

Planet je pokrit z neprozorno plastjo bleščečih oblakov, zato njegovo površje iz vesolja ni vidno v vidni svetlobi. Sateliti so venero kartirali v infrardeči svetlobi. Približno 80 % Venerine površine sestavljajo ognjeniške ravnine, nekateri ognjeniki pa so še vedno dejavni. Tako kot zemlja ima litosferske plošče, ki se premikajo. Temperature na površju planeta so med 228 K in 773 K (-45 °C do  500 °C).

Planet je poimenovan po rimski boginji Veneri.

Prva sonda, ki je prišla v bližino Venere je bila sovjetska sonda Venera 1.

Venera je poleg Lune najsvetlejše telo na nočnem nebu. Navidezni sij doseže -4,6, najbolje pa je vidna takoj po sončnem zahodu in malo pred sončnim vzhodom.
